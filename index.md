പ്രപഞ്ചത്തിലെ അടിസ്ഥാനപരമായ പാര്‍ടിക്ക്ളുകളില്‍ ഒന്നാണ് ഇലക്ട്രോണ്‍. 

ഇവക്ക് ഒരു പ്രോപര്‍ട്ടി ഉണ്ട് – ചാര്‍ജ് അല്ലെങ്കില്‍ ഇലക്ട്രിക് ചാര്‍ജ്.

ഇലക്ട്രിക് ചാര്‍ജ് രണ്ടു തരം ഉണ്ട്.

നമ്മള്‍ ഇതിനെ പോസിറ്റിവ് അല്ലെങ്കില്‍ നെഗറ്റിവ് എന്ന് വിളിക്കുന്നു.

ഇലക്ട്രോണിന് നെഗറ്റിവ് ചാര്‍ജ് ആണ് ഉള്ളത്.

ആറ്റങ്ങളുടെ പ്രധാന ഭാഗങ്ങള്‍ ആണ് ഇലക്ട്രോണുകള്‍.

സ്വിച്ചുകള്‍. നമ്മള്‍ എല്ലാ ദിവസവും  ഉപയോഗിക്കുന്ന ഒരു വസ്തുവാണ്  സ്വിച്ചുകള്‍. ബള്‍ബ്‌ ഇടാന്‍, ഫാന്‍ ഇടാന്‍, ടിവി ഓണ്‍ ആക്കാന്‍ എല്ലാം നാം സ്വിച്ചുകള്‍ ഉപയോഗിക്കുന്നു.

സ്വിച്ചുകള്‍ക്ക് രണ്ടു സ്റ്റേറ്റുകള്‍ ഉണ്ട് – ഓണ്‍ അല്ലെങ്കില്‍ ഓഫ്‌.  

[[]]


ഇവിടെ സ്വിച്ച് ഓണ്‍ ആയിരിക്കുമ്പോള്‍ സര്‍ക്യൂട്ട് പൂര്‍ണ്ണമാകുകയും ബാറ്ററിയുടെ ഒരു വശത്ത് നിന്ന് വൈദ്യുതി മറ്റേ വശത്തേക്ക് വയറിലൂടെ പ്രവഹിക്കുകയും ബള്‍ബ് കത്തുകയും ചെയ്യുന്നു.


എന്തുകൊണ്ടാണ് വൈദ്യുതി ഇങ്ങനെ പ്രവഹിക്കുന്നത്?


ബാറ്ററിയുടെ രണ്ടു വശങ്ങളും തമ്മില്‍ പൊട്ടന്‍ഷ്യല്‍ ഡിഫറന്‍സ് ഉള്ളതുകൊണ്ട്. ഈ   പൊട്ടന്‍ഷ്യല്‍ ഡിഫറന്‍സിനെ വോള്‍ട്ടേജ് എന്ന് വിളിക്കുന്നു.


ഈ പൊട്ടന്‍ഷ്യല്‍ ഡിഫറന്‍സ് എവിടുന്നു വരുന്നു?


ചാര്‍ജുകളുടെ അസമത്വം കൊണ്ടാണ് ഈ പൊട്ടന്‍ഷ്യല്‍ ഡിഫറന്‍സ് ഉണ്ടാകുന്നത്. 


പ്രകൃതിയുടെ ചില അടിസ്ഥാനപരമായ നിയമങ്ങള്‍ കൊണ്ട് പ്രപഞ്ചം ഇലക്ട്രിക്‌ ന്യൂട്രാലിറ്റി കാത്തു സൂക്ഷിക്കുന്നു. ചാര്‍ജുകളുടെ അസമത്വം ഉണ്ടാകുമ്പോള്‍ അധികമുള്ള ചാര്‍ജുകള്‍ ഈ അസമത്വം ഇല്ലാതാക്കാന്‍ ശ്രമിക്കുന്നു. അതായത് ഒരു തരത്തില്‍ നോക്കിയാല്‍ ഈ അസമത്വം ഒരുതരം പ്രഷര്‍ സൃഷ്ടിക്കുന്നു. ഇതാണ് ഈ പൊട്ടന്‍ഷ്യല്‍ ഡിഫറന്‍സിന് കാരണം.


നമ്മള്‍ സ്വിച്ചുകളെക്കുറിച്ചാണ് പറഞ്ഞോണ്ടിരുന്നത്. ഒരു കാര്യം ഓര്‍ത്തു വെക്കുക: സ്വിച്ചുകള്‍ക്ക് രണ്ടു സ്റ്റേറ്റുകള്‍ ഉണ്ട് - ഓണ്‍ അല്ലെങ്കില്‍ ഓഫ്‌.


നമ്മള്‍ ദിവസവും ഉപയോഗിക്കുന്ന മറ്റൊരു സംഭവമാണ് സംഖ്യകള്‍ അല്ലെങ്കില്‍ നമ്പരുകള്‍. 


നാം ഉപയോഗിക്കുന്ന നമ്പരുകള്‍ 0 1 2 3 4 5 6 7 8 9 എന്നിവ ആണ്.

മൊത്തം പത്ത് ഡിജിറ്റുകള്‍. 

ഇവയെ ഡെസിമലുകള്‍ (decimals) അല്ലെങ്കില്‍ ഡെസിമല്‍ നമ്പര്‍ സിസ്റ്റം  എന്ന് വിളിക്കുന്നു. 

ഇവ പത്തെണ്ണം ഉള്ളതിനാല്‍ ഈ നമ്പര്‍ സിസ്റ്റം ബേസ് 10 നമ്പര്‍ സിസ്റ്റം എന്ന് അറിയപ്പെടുന്നു.

പക്ഷേ ഏറ്റവും സിമ്പിള്‍ ആയ ഒരു നമ്പര്‍ സിസ്റ്റം ബൈനറി നമ്പര്‍ സിസ്റ്റമാണ്. 

ഇതില്‍ വെറും രണ്ട് ഡിജിറ്റുകള്‍ മാത്രമേ ഉള്ളൂ: പൂജ്യവും ഒന്നും (0, 1) 

അതിനാല്‍ ഇവയെ ബേസ് 2 നമ്പര്‍ സിസ്റ്റം എന്ന് വിളിക്കുന്നു.

